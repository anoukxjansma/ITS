# ITS - Reis mee naar Mars

https://anoukxjansma.github.io/ITS/

Om te beginnen heb ik gekeken voor welke data types ik een grafiek kon bedenken. Acceleratie vond ik interessant en niet onmisbaar in een ruimteschip. Net zoals de voorraden aan boord en de lucht samenstelling buiten de ITS. 

Voor de luchtsamenstelling zag ik een pie chart voor me. Voor de voorraden een bar chart. In beide charts zijn de verhoudingen tussen de verschillende data goed zichtbaar. Tot slot heb ik voor de acceleratie gekozen voor een line chart, zodat veranderingen in snelheid goed te zien zullen zijn ten opzichte van de voorafgaande dagen. 

Aangezien mobiel een erg klein scherm is en ik wel voor elke chart genoeg ruimte beschikbaar wilde stellen, heb ik er voor gekozen om de 3 charts onder elkaar te plaatsten. Hetzelfde geld voor de tablet. Op dit scherm zullen de charts uitgebreider zichtbaar zijn. Voor schermen van laptops en pc’s zal er optimaal gebruikt worden gemaakt van de ruimte en zullen charts naast/onder elkaar worden geplaatst. Op deze manier kan er voor elke chart de ruimte ingedeeld worden die hij nodig heeft om optimaal getoond te kunnen worden. 

Een pie chart heeft niet veel ruimte nodig en is daarom ideaal voor mobiel. Ook voor grotere schermen is hij ideaal zodat er meer ruimte vrij komt voor overige chart types. 

Line charts kunnen makkelijk krimpen in de breedte zonder details te verliezen. Hetzelfde geld voor bar charts. Tijdens het schrijven van mijn code bleek dat een horizontale bar chart het beste werkt voor elk schermtype. Vooral bij de brede laptop en pc schermen komt deze vorm van de bar chart goed tot zijn recht. 

Om het dashboard vorm te geven heb ik er voor gekozen om een achtergrond te ontwerpen die aansluit op het “space” thema. Ook de kleuren die ik heb gekozen voor het dashboard sluiten aan op dit thema. Door een aantal dezelfde kleuren te gebruiken in het dashboard ontstaat er een eenheid. 

Ik heb de JavaScript-bibliotheek chart.js gebruikt voor de grafieken. Aangezien deze site een fijne uitleg geeft waardoor ik stap voor stap de charts kon personaliseren. Hierdoor heb ik ook gelijk de basis geleerd over hoe ik zelf een grafiek opstel en vormgeef. 
